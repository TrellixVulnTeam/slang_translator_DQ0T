 Poliisi tutkii Helsingin Arabianrannassa ilmi tullutta henkirikosta murhana. Poliisi tiedotti tiistaina (siirryt toiseen palveluun) aamupäivällä, että se epäilee vuonna 1982 syntynyttä miestä Helsingin Arabianrannassa tehdystä murhasta. Rikoksen uhri on poliisin mukaan alakouluikäinen poika.

Venäjän asevoimat on tehnyt uuden Avangard-ohjuksen koelaukaisun, kertovat maan tiedotusvälineet.

Laukaisu tehtiin Kamtšatkan niemimaalla sijaitsevasta tukikohdasta. Presidentti Vladimir Putin seurasi tapahtumia Moskovassa.

Televisiokuvista näkyy, kuinka kapea ohjus nousee ilmaan ja katoaa taivaalle.

Putin, joka oli kertonut uudentyyppisen aseen kehitystyöstä maaliskuussa pitämässään puheessa, kehui kokeen onnistuneen täydellisesti.

– Ensi vuonna 2019, Venäjän asevoimat saa käyttöönsä uuden mannertenvälisen Avangard-asejärjestelmän. [...] Se on suuri hetki asevoimien ja koko maan historiassa. Venäjä on saanut uuden strategisen aseen, Putin hehkutti.
Avangard-ohjuksesta on toistaiseksi vain vähän julkista ja puolueettomasti varmistettua tietoa.

Putin kertoi maaliskuussa, että ohjus on äärimmäisen nopea. Hänen mukaansa se voi lentää jopa 20-kertaisella äänennopeudella, mikä tarkoittaa 24 500 kilometrin tuntinopeutta.

Koska ohjus kykenee myös liikehtimään ketterästi, Yhdysvaltain ohjuspuolustus ei pysty torjumaan sitä, Putin kertoi. Hänen mukaansa ohjus voi lentää mihin tahansa kohteeseen maapallolla.

Avangard voidaan varustaa tavanomaisella taistelukärjellä tai ydinaseella.

Venäjän strategisten ohjusyksiköiden komentaja Sergei Karakajev kertoi runsas viikko sitten Krasnaja Zvezda -lehdessä, että ohjus käyttää liitotekniikkaa, eli se pystyy hyödyntämään ilmanvastusta lennossaan ja liikehtimisessään.

Ensimmäiset Avangard-ohjukset on määrä sijoittaa Domborovskin ohjusdivisioonaan, joka toimii Orenburgin alueella Uralvuoriston eteläosassa.